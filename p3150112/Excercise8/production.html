<!DOCTYPE html>
<html lang="el">
	<head>
		<meta charset="UTF-8">
		<meta name="viewport" content="width=device-width, initial-scale=1.0">
		<link rel="stylesheet" href="help.css">
		<title>Joker</title>
	</head>
	<body>
		<script src="Proccess.js"></script>
		<img srcset="joker_1.png" src="joker_1.png" id="top_image" alt="Sorry" >
		<table>
			<th id="th1" onmouseover="hovered('#th1')" onmouseout="unhovered('#th1')">
				<a href="index.html">Πληροφορίες</a>
			</th>
			<th id="th2" onmouseover="hovered('#th2')" onmouseout="unhovered('#th2')">
				<a href="plots.html">Πλοκή και Διανομή ρόλων</a>
			</th>
			<th id="th3" onmouseover="hovered('#th3')" onmouseout="unhovered('#th3')">
				<a href=#here>Παραγωγή</a>
			</th>
			<th id="th4" onmouseover="hovered('#th4')" onmouseout="unhovered('#th4')">
				<a href="trailer.html">Τrailer</a>
			</th>
		</table>
		<div class="flex-container2" id="here">
			<div class="definition1">
				<header>
					<h2>Ανάπτυξη</h2>
				</header>
				<p>
					Μεταξύ του 2014 και 2015 ο Χοακίν Φίνιξ εξέφρασε το ενδιαφέρον του να συμμετάσχει σε μια ταινία χαμηλού προϋπολογισμού, όπου θα αναλύει τον χαρακτήρα ενός αντιήρωα κόμικ, όπως ο Joker από την DC Comics. Ο Φίνιξ είχε προηγουμένως αρνηθεί να παίξει στο Κινηματογραφικό Σύμπαν της Marvel επειδή θα έπρεπε να παίξει ρόλους. όπως τους Χαλκ και Doctor Strange, σε πολλές ταινίες.Δεν πίστευε ότι η ιδέα του για μια ταινία πάνω σ' ένα χαρακτήρα κόμικ πρέπει να είναι αυτή του Joker, καθώς σκέφτηκε ότι ο χαρακτήρας είχε απεικονιστεί με παρόμοιο τρόπο στο παρελθόν, και προσπάθησε να σκεφτεί έναν διαφορετικό αντιήρωα. Ο μάνατζερ του Φίνιξ πρότεινε μια σύσκεψη με την Warner Bros., αλλά εκείνος αρνήθηκε.Ομοίως, ο Τοντ Φίλιπς είχε ερωτηθεί αρκετές φορές να σκηνοθετήσει ταινίες βασισμένες σε κόμικ, αλλά αρνιόταν επειδή ποτέ δεν τον ενδιέφεραν. Σύμφωνα με τον ίδιο, ο Joker δημιουργήθηκε από την ιδέα του να δημιουργήσει μια διαφορετική ταινία κόμικ, μια περισσότερο γειωμένη και λογική ταινία κόμικ.Τον προσέλκυσε ο Joker γιατί δεν πίστευε ότι υπήρχε μια οριστική, απόλυτη απεικόνιση του χαρακτήρα, κάτι το οποίο γνώριζε ότι θα του επέτρεπε να έχει μια σημαντική δημιουργική και καλλιτεχνική ελευθερία
				</p>
				<p>
					Ο Φίλιπς έβαλε την ιδέα για τον Joker στη Warner Bros. μετά την πρεμιέρα της ταινίας του, War Dogs, τον Αύγουστο του 2016.Πριν από το War Dogs ο Φίλιπς ήταν γνωστός κυρίως για τις κωμωδίες του, όπως τις Road Trip (2000), Old School (2003), και The Hangover (2009). To War Dogs ήταν ένα άλμα σ' ένα πιο τολμηρό και ανήσυχο "έδαφος". Κατά τη διάρκεια της πρεμιέρας, ο Φίλιπς συνειδητοποίησε ότι: «Το War Dogs δεν πρόκειται να "αναταράξει" τον κόσμο και να δημιουργήσει συζητήσεις και σκεφτόμουν, τι θέλει να δει ο κόσμος πραγματικά;» Πρότεινε στην εταιρεία DC Films να διαφοροποιηθεί από την ανταγωνιστική εταιρία Marvel Studios με το να παράγει αυτόνομες, ανεξάρτητες ταινίες χαμηλού κόστους. Μετά την επιτυχημένη κυκλοφορίας της ταινίας Wonder Woman (2017),η οποία είναι επίσης μια ανεξάρτητη ιστορία, η εταιρία συμφώνησε με την ιδέα του. Τον Αύγουστο του 2017, οι Warner Bros. και DC Films ανακοίνωσαν τα σχέδιά τους για την επερχόμενη ταινία Joker, η οποία θα είχε τον Φίλιπς στη σκηνοθεσία, αλλά και στο σενάριο μαζί με στον Σκοτ Σίλβερ, και τον Μάρτιν Σκορσέζε σαν συμπαραγωγό. Η ανακοίνωση προκάλεσε μικτές αντιδράσεις σε οπαδούς, γιατί θεώρησαν ότι η ταινία θα κατέστρεφε το κύρος του χαρακτήρα, κάτι που είχε ειπωθεί και για την ερμηνεία του Τζάρεντ Λέτο ως Joker πριν ένα χρόνο, στην ταινία Suicide Squad, όπου είχε δεχτεί αρνητικές κριτικές.
				</p>
				<p>
					Σύμφωνα με τους Κιμ Μάστερς και Μπόρις Κιτ της εφημερίδας The Hollywood Reporter, ο Τζάρεντ Λέτο ήταν δυσαρεστημένος από την ύπαρξη ενός πρότζεκτ ξεχωριστού από την ερμηνεία του. Τον Οκτώβριο του 2019, η Μάστερς ανέφερε ότι ο Λέτο ένιωθε αποξενωμένος και αναστατωμένος όταν έμαθε ότι η Warner Bros. -που του είχε υποσχεθεί μια ανεξάρτητη ταινία Joker - επέτρεψε στον Φίλιπς να προχωρήσει με το φιλμ, ζητώντας μέχρι και τον μάνατζερ του, Έρβινγκ Αζόφ, να ακυρώσει το πρότζεκτ. Η Μάστερς πρόσθεσε ότι ο εκνευρισμός του Λέτο ήταν αυτός που τον οδήγησε στο τερματισμό της συνεργασίας του με την εταιρία Creative Artists Agency (CAA), καθώς πίστευε ότι οι αντιπρόσωποί του θα έπρεπε τον είχαν ενημερώσει νωρίτερα για το έργο του Φίλιπς, ώστε να διεκδικήσει σκληρότερα την δικιά του εκδοχή ως Joker. Ωστόσο, πηγές που σχετίζονται με τον ηθοποιό αρνούνται ότι προσπάθησε να ακυρώσει την ταινία και ότι άφησε την CAA εξαιτίας αυτού.
				</p>
				<p>
					Η Warner Bros προσπάθησε να πείσει τον Φίλιπς να πάρει τον Λεονάρντο Ντι Κάπριο ως Joker,με την ελπίδα να χρησιμοποιήσει τη συχνή συνεργασία του με τον Σκορσέζε για να τον προσελκύσει. Ωστόσο, ο Φίλιπς δήλωσε ότι ο Φίνιξ ήταν ο μοναδικός ηθοποιός που ήθελε,και ότι μαζί με τον Σίλβερ έγραψαν το σενάριο με τον Φίνιξ στο μυαλό τους, «στόχος ήταν να μην μπει ποτέ ο Χοακίν Φίνιξ στο σύμπαν των ταινιών κόμικς. αλλά οι ταινίες κόμικς στο σύμπαν του Χοακίν Φίνιξ». Ο Φίνιξ όταν έμαθε για την ταινία, δήλωσε ότι ενθουσιάστηκε αρκετά γιατί ήταν το είδος φιλμ που έψαχνε να κάνει, περιγράφοντάς το ως μοναδικό και δηλώνοντας ότι δεν ένιωθε σαν μια τυπική "ταινία σε στούντιο".Του χρειάστηκε αρκετός χρόνος για να κατανοήσει τον ρόλο, καθώς τον τρόμαζε. Είπε ότι, «πολλές φορές σε αυτές τις ταινίες έχουμε αυτά τα απλουστευμένα, μειωτικά αρχέτυπα, που επιτρέπουν στο κοινό να απέχει από τον χαρακτήρα και να μην ταυτίζεται, όπως θα κάναμε στην κανονική ζωή. Είναι εύκολο να χαρακτηρίσεις κάποιον ως "κακό" και, επομένως, να πεις "δεν είμαι έτσι εγώ"».
				</p>
				<footer>Πηγή <a href="https://el.wikipedia.org/wiki/Joker_(%CF%84%CE%B1%CE%B9%CE%BD%CE%AF%CE%B1,_2019)">Wikipedia</a></footer>
			</div>
			<div class="definition1">
				<main>
					<h2>Σενάριο</h2>
				</main>
				<p>
					Ο Φίλιπς και ο Σίλβερ έγραψαν το σενάριο το 2017 και η διαδικασία γραφής χρειάστηκε περίπου ένα χρόνο. Σύμφωνα με την παραγωγό Έμμα Τίλινγκερ Κόσκοφ χρειάστηκε αρκετός χρόνος για να εγκριθεί το σενάριο από την Warner Bros., λόγω ανησυχιών για το περιεχόμενο του. Παρομοίως, ο Φίλιπς σχολίασε ότι υπήρχαν "αμέτρητα εμπόδια" κατά τη διάρκεια της μακρόχρονης διαδικασίας γραφής του σεναρίου, εξαιτίας της οραματικότητάς που είχα για τον χαρακτήρα. Είπε επίσης, ότι ενώ τα θέματα του σεναρίου μπορεί να αντικατοπτρίζουν τη σύγχρονη κοινωνία, η ταινία δεν προοριζόταν να είναι πολιτική.Αν και ο Joker είχε εμφανιστεί σε αρκετές ταινίες πριν, ο Φίλιπς σκέφτηκε ότι ήταν δυνατό να δημιουργήσει μια νέα ιστορία που χαρακτηρίζει τον χαρακτήρα. «είναι μια διαφορετική ερμηνεία, όπως γίνεται και με το Μάκβεθ», δήλωσε στους The New York Times. 
				</p>
				<p>
					Το σενάριο αντλεί έμπνευση από ταινίες του Σκορσέζε, όπως Ο Ταξιτζής (1976), το Οργισμένο Είδωλο (1980) και The King of Comedy (1983), καθώς και από την Hangover τριλογία του Φίλιπς. Άλλα φιλμς που έχει αναφέρει ο Φίλιπς ως έμπνευση, περιλαμβάνουν μελέτες χαρακτήρων που κυκλοφόρησαν στη δεκαετία του 1970 -όπως το Σέρπικο (1973) και το Στη Φωλιά του Κούκου (1975)- η βουβή ταινία The Man Who Laughs (1928) και διάφορα μιούζικαλ. Ο σκηνοθέτης είπε ότι εκτός από τον τόνο, δεν θεωρεί την ταινία διαφορετική από προηγούμενες δουλειές του, όπως οι Hangover ταινίες του.Ενώ η υπόθεση της ταινίας είναι εμπνευσμένη από το μυθιστόρημα των Άλαν Μουρ και Μπράιαν Μπόλαντ, το Batman: The Killing Joke (1988), που απεικονίζει τον Joker ως αποτυχημένο κωμικό, ο Φίλιπς είπε ότι, «δεν ακολουθώ τίποτα από τα κόμικς... αυτό είναι ενδιαφέρον για μένα. Ασχολούμαστε με το πως έγινε ο Joker». Αργότερα διευκρίνισε ότι εννοούσε πως δεν έβλεπαν ένα συγκεκριμένο κόμικ για έμπνευση, αλλά διάλεξαν και επέλεξαν πράγματα που τους άρεσαν από το ιστορικό του χαρακτήρα.
				</p>
				<p>
					Οι Φίλιπς και Σίλβερ βρήκαν την πιο συνηθισμένη ιστορία "καταγωγής" του Joker -στην οποία ο χαρακτήρας παραμορφώνεται αφού πέφτει σε μια δεξαμενή οξέος- πολύ εξωπραγματική. Αντ' αυτού, χρησιμοποίησαν ορισμένα στοιχεία της ιστορίας του χαρακτήρα για να δημιουργήσουν μια πρωτότυπη ιστορία, την οποία ο Φίλιπς ήθελε να φαίνεται όσο το δυνατόν πιο αυθεντική γίνεται. Επειδή ο Joker δεν έχει μια συγκεκριμένη ιστορία "καταγωγής" στα κόμικς, ο Φϊλιπς και ο Σίλβερ είχαν μεγάλη δημιουργική ελευθερία και προσπαθούσαν κάθε μέρα να σκεφτούν κάτι εντελώς τρελό.
				</p>
				<footer>Πηγή <a href="https://el.wikipedia.org/wiki/Joker_(%CF%84%CE%B1%CE%B9%CE%BD%CE%AF%CE%B1,_2019)">Wikipedia</a></footer>
			</div>
			<div class="definition1">
				<header>
					<h2>Προ-παραγωγή</h2>
				</header>
				<p>
					Μετά τις απογοητευτικές κριτικές και οικονομικές επιδόσεις της ταινίας Justice League (2017), τον Ιανουάριο του 2018 ο Ουόλτερ Χαμάντα αντικατέστησε τον Τζον Μπεργκ ως επικεφαλής της παραγωγής ταινιών DC στη Warner Bros.Ο Χαμάντα έλεγξε τις ταινίες DC που βρίσκονταν σε εξέλιξη, καταργώντας ορισμένες και συνεχίζοντας την δουλειά με κάποιες άλλες. Τα γυρίσματα του Joker κανονίστηκε να ξεκινήσουν στα τέλη του 2018 με προϋπολογισμό 55 εκατομμυρίων δολαρίων. Η Μάστερς ανέφερε ότι η Warner Bros. ήταν απρόθυμη να αφήσει το φιλμ να προχωρήσει, και έδωσε ένα μικρό ποσό για την παραγωγή, σε προσπάθεια να αποτρέψει τον Φίλιπς να συνεχίσει.Μέχρι τον Ιούνιο, ο Ρόμπερτ ντε Νίρο εξεταζόταν για τον ρόλο του στην ταινία. Η συμφωνία με το Φίνιξ ολοκληρώθηκε τον Ιούλιο του 2018,μετά από τέσσερις μήνες πειθούς από τον Φίλιπς.Αμέσως μετά, η Warner Bros. έδωσε επίσημα το πράσινο φως στην ταινία, ονομάζοντάς την Joker και ορίζοντας ως ημερομηνία κυκλοφορίας την 4η Οκτωβρίου 2019.Η Warner Bros. περιέγραψε την ταινία ως «εξερεύνηση ενός ανθρώπου που αγνοήθηκε από την κοινωνία...δεν είναι μόνο μια σπουδαία μελέτη χαρακτήρα, αλλά και μια ευρύτερη "προειδοποιητική ιστορία"».
				</p>
				<footer>Πηγή <a href="https://el.wikipedia.org/wiki/Joker_(%CF%84%CE%B1%CE%B9%CE%BD%CE%AF%CE%B1,_2019)">Wikipedia</a></footer>
			</div>
		</div>
		<div>
			<img id="bottom_image" src="joker_flex3.jpg" alt="Sorry">
		</div>
	</body>
</html>